برطانیہ میں عام انتخابات6 مئی کو ہوں گے،اس بات اعلان برطانوی وزیر اعظم گورڈن براؤن نے ملکہ برطانیہ کی جانب سے پارلیمنٹ تحلیل کرنے کی اجازت کے بعد کیا ۔برطانوی پارلیمنٹ 12اپریل کو تحلیل کردی جائیگی۔ملکہ برطانیہ نے پارلیمنٹ تحلیل کرنے کی با قاعدہ اجازت دیدی ہےبرطانوی وزیر اعظم گورڈن براؤن نے اپنی سرکاری رہائش گاہ کے سامنے اپنی کابینہ کے تمام ارکان کے ہمراہ چھ مئی کو انتخابات کرانے کا اعلان کیا اور عوام سے اپیل کی کہ حکومت کی پا لیسی کے وجہ سے ملک معاشی بدحالی سےباہر نکل رہا ہے اور ایسے میں اگر پالیسی میں کوئی تبدیلی ہوئی تو بہتری کا عمل خطرے میں پڑ جائے گا۔حزب مخالف کی جماعت کنزرویٹو پارٹی کے سربراہ ڈیوڈ کیمرون نے مرکزی لندن میں برطانوی پارلیمان کے سامنے اپنے حامیوں نے خطاب کرتے ہوئے کہا کہ وہ آمدہ انتخابات میں پرامید تبدیلی لائیں۔حزب مخالف کی دوسری جماعت لبرل ڈیموکریٹس کے سربراہ نک کلیگ نے برطانوی رائے دہندگان سے کہا کہ اس وقت ملک کو تبدیلی کی ضرورت ہے۔اس سے پہلے بتایا گیا تھا کہ برطانوی وزیراعظم گورڈن براؤن کے پانچ سالہ دور حکومت کی مدت پوری ہونے کے بعد آج پارلیمنٹ کو تحلیل کیا جارہا ہے۔ نئے انتخابات چھ مئی کو ہونے کا اعلان ہونے والا ہےبرطانوی وزیراعظم گورڈن براؤن آج ملکہ الزبتھ سے ملاقات کر رہے ہیں جس میں انہیں برطانوی پارلیمنٹ کو تحلیل کرنے کا مشورہ دیں گے۔ برطانوی وزیراعظم ملکہ کو مشورہ دینے کے بعد انتخابات کیلئے نئی تاریخ کا بھی اعلان کریں گے۔ذرائع کے مطابق برطانیہ میں نئے انتخابات کیلئے رواں سال چھ مئی کی تاریخ پر غور کیا گیا ہے۔رطانیہ میں پہلی مرتبہ امریکی طرز پر تین بڑی سیاسی جماعتوں کے سربراہان ٹی وی پر مباحثے میں حصہ لیں گے۔برطانیہ کی تین بڑی جماعتیں، کنرویٹو پارٹی، لیبر پارٹی اور لبرل ڈیموکریٹک اور کچھ چھوٹی جماعتیں ہاؤس آف کامنز کی 650 نشتوں کےلیے مقابلہ کریں گی۔ لیبر پارٹی گورڈن براؤن، کنزریٹو پارٹی ڈیوڈ کیمرون اور لبرل ڈیموکریٹ نک کلیگ کی قیادت میں انتخابات میں حصہ لیں گی۔کسی بھی جماعت واضح اکثریت حاصل کرنے کےلیے 326 نشتوں کی ضرورت ہوگی۔کچھ سیاسی مبصرین خدشہ ظاہر کر رہا کر رہے ہیں کوئی جماعت بھی واضح اکثریت حاصل نہیں کر پائے گئی اور مخلوط حکومت بن سکتی ہے۔لیبر پارٹی نے 1997 میں اقتدار حاصل کیا تھا اور مسلسل تین بار انتخابات جیتے۔گزشتہ انتخابات سن 2005ء میں ہوئے تھے اوران انتخابات میں لیبر پارٹی نے قدامت پسندوں کی ٹوری پارٹی کو شکست دی تھی۔ انتخابات کے بعد ٹونی بلیئر تیسری مرتبہ وزیر اعظم منتخب ہوئے تھے، تاہم انتخابات کے صرف دو برس بعد ہی انہوں نے وزارت عظمیٰ سے علٰیحدگی اختیار کر لی تھی۔ ان کے استعفے کے بعد لیبر پارٹی کے قد آور رہنما گورڈن براؤن نے، جو بلیئر کابینہ کے اہم رکن تھے، وزارت عظمیٰ کا قلمدان سنبھالا تھا۔مالیاتی بحران کے باعث برطانیہ میں گورڈن براؤن کے دور حکومت میں بے روزگاری اور مہنگائی میں خاطر خواہ اضافہ دیکھا گیا۔ اس کا اثر واضح طور پر آئندہ انتخابات میں سامنے آ سکتا ہے۔ عوامی جائزوں میں کنزرویٹو پارٹی اب تک لیبر پارٹی کے مقابلے میں خاصی مضبوط دکھائی دے رہی ہے۔ اگر قدامت پسند ان انتخابات میں فتح یاب ہوگئے، تو ان کی یہ تیرہ سال بعد اقتدار میں واپسی ہو گی۔دوسری جانب عوامی جائزے یہ بھی بتا رہے ہیں کہ اس مرتبہ ممکنہ طور پر کوئی بھی جماعت واضح برتری حاصل نہیں کر پائے گی اور اس کا نتیجہ ایک مضبوط حزب اختلاف اور کمزور حکومت کی صورت میں نکلے گا۔